<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>29. september 1987</title>
  <meta charset="utf-8"/>
  <link href="../Styles/tlig.css" rel="stylesheet" type="text/css"/>
</head>

<body epub:type="bodymatter">
<section id="29-september-1987" class="level2">
<h2>29. september 1987</h2>
<p class="subtitle">Jeg vil ikke skåne Kain’erne</p>
<p><em>Min Gud, Du lader til at være ulykkelig over nogle af Dine præstelige sjæle. </em></p>
<p>Vassula, de har ansvar for så mange sjæle; ikke bare falder de, men de trækker så mange andre sjæle med sig, </p>
<p><em>Men, Herre, der må være mange, der er gode, som elsker Dig og arbejder, som Du ønsker, de skal. Jeg kender nogle. </em></p>
<div class="block"><p>åh, Vassula, der er mange, der følger Mine instruktioner, ofrer sig, lever ydmygt, elsker hinanden og giver næring til Mine lam; de er Jordens salt, Min Sjæls elskede; de er Mine Abel’er, de er balsam for Mine Sår, og de dulmer Min smerte; til Min sorg findes også Kain’erne iblandt dem, Mit Legemes pile, svigefulde, blændede af forfængelighed, onde og med foragtelige tilbøjeligheder; de er Mit Hoveds torne, deres synder er utallige, hykleriet er deres mester, og det er mod dem, at Min guddommelige retfærdighed farer op; </p>
<p>tag Min hånd, datter, hold dig nær til Mig, og Jeg vil udpege disse torne for dig; med guddommelig styrke vil Jeg lede dig ind i selve dybderne af Mit Legeme, Jeg vil lade dig opdage spyddets klinge; Jeg vil ikke skåne Kain’erne, Vassula, for hvad har de at tilbyde Mig? deres hænder er tomme og har intet at tilbyde Mine lam; de elsker at vise sig offentligt, de elsker at blive mødt med underdanighed, de er som salt, der har mistet sin smag; Jeg siger dig i sandhed, datter, de er denne tids Farisæere!</p></div>
<p><em>Åh Gud, dette er forfærdeligt. </em></p>
<div class="block"><p>Vassula, netop derfor vil alt, der har været skjult, komme for lyset, og alt, der har været dækket til, vil blive afdækket, for dette er Min vilje;</p>
<p>kom nu, glem ikke Mit Nærvær;</p></div>
<p><em>Nej, Herre, Jeg ser på Dig som Min Hellige Fader, Hellige Ven, Hellige Broder, og jeg ser på Hellige Maria som min Hellige Moder. I er min Hellige Familie. Hvordan skulle jeg kunne glemme Jer?</em></p>
<p>elskede, Jeg er også din Ægtefælle, det er sådan, Jeg ønsker, du skal elske, elsk Os inderligt; glem dog aldrig, at Vi er Hellige, ær Os; Vi er din Hellige Familie, Jeg er din Gud; vær årvågen; </p>
<p><em>Ja, Herre. </em></p>
<p>lad os gå;</p>
<p><em>Lad os det. </em></p>
</section>
</body>
</html>