<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>4. januar 1988</title>
  <meta charset="utf-8"/>
  <link href="../Styles/tlig.css" rel="stylesheet" type="text/css"/>
</head>

<body epub:type="bodymatter">
<section id="4-januar-1988" class="level2">
<h2>4. januar 1988</h2>
<p class="subtitle">Jeg vil genoplive Rusland som jeg genoplivede Lazarus</p>
<p>Vassula!<a class="footnote-ref" href="#fn1" id="fnref1" epub:type="noteref" role="doc-noteref"><sup>[1]</sup></a> O Vassula! én af Mine elskede døtre ligger død! én af dine søstre! </p>
<p><em>Hvem ligger død, Herre?</em></p>
<p>Min højtelskede datter, Rusland; <u>kom!</u> kom, og Jeg vil vise dig hende;</p>
<p><em>(Gud havde taget mig med til udkanten af en ørken. Han pegede med pegefingeren og armen udstrakt under den brændende sol til et sted langt væk. Hans datter og min søster lå død, hendes krop var udmagret af tyranni. Hun lå død midt i ødemarken. Hun så forladt ud selv i sin død. Hun døde helt alene uden nogen i nærheden til at trøste hende. Da jeg så dette smertefulde syn, brast jeg i gråd af medlidenhed med hende. Jeg græd bittert, da jeg så hende.)</em></p>
<p>Åh græd ikke; Jeg vil genoplive hende, Vassula; Jeg vil genoplive hende for Min Herligheds skyld; Jeg vil genoplive hende, som Jeg genoplivede Lazarus;</p>
<p><em>Åh Gud, Du giver mig så megen smerte…</em></p>
<div class="block"><p>den smerte, du føler, er ingenting sammenlignet med Min; Jeg elsker hende, Vassula, hav også medlidenhed med hende; Jeg vil ikke efterlade hende død og udsat for de brændende vinde; Vassula, elsk din søster; hav medlidenhed med hende, gå hen til hende, elsk hende, elsk hende, for hun er så uelsket af alle!</p>
<p>Vassula, hun havde forladt Mig og vendte sig mod Mig; hun vendte sig mod Mig, da hun voksede op, og da det var hendes tid til at elske; Jeg kaldte på hende, så hun kunne dele Min kappe med Mig, men i stedet for gik hun væk; da hun følte sig voksen, troede hun, at hun selv ville være i stand til at ernære sig selv; hun vendte ryggen til Mig og gik væk, hun flygtede ligesom en utro hustru;</p>
<p>Min elskede, ved du, hvordan det er at miste en datter? Mit Hjerte blev sønderrevet; Jeg græd; som om det ikke var nok, erklærede hun stolt og uden den mindste anger åben krig imod Mig, hendes Fader, og imod alle martyrhelgener! hun troede ikke mere på Mig; hun holdt op med at tilbede Mig, håbe på Mig og elske Mig! hun så ud til at have glemt den kærlighed, vi engang var fælles om;</p>
<p>Jeg havde givet hende sønner og døtre, men i hendes raseri myrdede hun Mine børn og overgav dem til Satan, som man tilbyder et brændoffer; derefter, som om det ikke var nok, vendte hun sig i stedet til Satan og indgik en pagt med ham, hun ville være trofast imod ham og tilbede ham, hvis han ville give hende alt det, hun ønskede sig; Satan samtykkede på betingelse af, at han kunne handle frit; så adskilte Satan hende fuldstændigt fra Mig; hun lod ham skære vore bånd over; han fik hende til at have tillid til ham; forræderisk som han er, førte han først min datter ud i sumpområder, hvor hun var nødt til at støtte sig til ham af frygt for at synke ned i kviksand; hun bad ham om tilladelse til <u>fuldstændig</u> at støtte sig til ham;</p>
<p>Vassula, ligesom Jerusalem engang flygtede fra Mit Hus, Mit Hellige Hus for at blive en datter uden moral og ofrede sine børn det ene efter det andet som et offer; tænkte Rusland, Min datter, det var klogt at gøre det samme; hun tog Mine Hellige Gaver og tilbød dem til Satan, som lavede dem om til våben; Satan forblændede hende med sin pragt, og i hendes blindhed fjernede han hende fra sumpen og satte hende i ødemarken for at tørste og dø; Jeg så hende gå nøgen og kæmpende i sit eget blod, Jeg kaldte på hende, men hun ville ikke høre; Jeg kaldte igen på hende, men hun ville ikke høre Mit kald; i stedet provokerede hun Mig, hun kaldte på sine yngre søstre, for at de kunne støtte hendes moral; hvis de nægtede, tvang hun dem med sit sværd; har Jeg ikke sagt: “den, som løfter sværdet, skal omkomme ved sværdet”?</p>
<p>Jeg rationerede hendes brød, så hun ville få brug for Mit Brød, men hun foretrak at sulte frem for at spise af Mig; udmattet og udsultet sendte hun i al hemmelighed sine yngre søstre til at fortsætte sit onde arbejde, fordi hendes forfængelighed var inspireret af <u>Forfængeligheden selv, som er Satan</u>; hendes land kunne ikke ernære hende; hun blev, som man ville sige, “afhængig” af Min fjende;</p>
<p>datter, gør ikke mere nu; Jeg vil fortsætte med dette Budskab i morgen; kom lad Mig velsigne dig, datter;</p>
<p>lad mig nære dig; vi, os?</p></div>
<p><em>Ja, Herre.</em></p>
</section>

<section id="footnotes" class="footnotes footnotes-end-of-document" epub:type="footnotes">
<hr/>
<aside epub:type="footnote" role="doc-footnote" id="fn1">
    <p><a epub:type="noteref" href="#fnref1" class="footnote-back" role="doc-backlink">1</a>Guds stemme lød indtrængende, blandet med sorg.</p>
</aside>
</section>
</body>
</html>