<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>16. maj 1987</title>
  <meta charset="utf-8"/>
  <link href="../Styles/tlig.css" rel="stylesheet" type="text/css"/>
</head>

<body epub:type="bodymatter">
<section id="16-maj-1987" class="level2">
<h2>16. maj 1987</h2>
<p class="subtitle">Getsemane</p>
<p><em>(I aftes, da jeg kom hjem efter en middag, gik jeg op ad trapperne, og en stærk duft af røgelse trængte ind i min næse igen. Jeg forstod.)</em></p>
<p>Vassula, når du lugter røgelse, så er det Mig, Jesus Kristus, Jeg ønsker, at du skal føle Mit Nærvær; Vassula, Jeg elsker dig til vanvid og ud over alle grænser, ak! denne Kærlighed, som oversvømmer Mit Hjerte, denne glødende Flamme af brændende Kærlighed bliver så dårligt forstået, så få kommer for at drage af Den… så få…</p>
<p><em>Jesus, mange mennesker ved ikke, hvordan de skal nærme sig Dig, det er jeg sikker på.</em></p>
<p>de kan komme og tale til Mig; Jeg hører dem; I timevis kan Jeg nyde en hvilken som helst samtale; det bringer Mig så megen glæde, når de tæller Mig blandt deres venner;</p>
<p><em>I går aftes sagde en mand til mig, at alle kvinder ønsker at være Magdalene.</em></p>
<p>lo, ikke alle;</p>
<p><em>Nå, men så dem, der elsker Dig formodentlig.</em></p>
<p>det er Jeg, der ønsker dem således; </p>
<p><em>Jesus, jeg tror, vi bliver nødt til at løbe.</em></p>
<p>hvorhen?</p>
<p><em>Nedenunder for at se efter ovnen!<a class="footnote-ref" href="#fn1" id="fnref1" epub:type="noteref" role="doc-noteref"><sup>[1]</sup></a></em></p>
<p>så kom, lad os gå;</p>
<p><em>Jesus, da jeg, før Du kom til mig, hørte om Dig som en myte, indså jeg aldrig, hvor VIRKELIG Du er. Du var så langt borte i mine øjne! En historie i en bog!</em></p>
<p>Jeg ved det, Vassula, Jeg ved det, for mange er Jeg stadig en myte;</p>
<p>find Mig i Getsemane næste gang vi mødes; Jeg vil åbenbare for dig Mine kvaler, Mine lidelser og angst i den nat; kom, tillad Mig at hvile i dig, datter;</p>
<p><em>(Næste dag:)</em></p>
<p>kom, find Mig, hvor Jeg har sagt dig det;</p>
<p>O Getsemane! hvad har du at åbenbare andet end angst, smerter, forræderi og forladthed! Getsemane, du har frataget menneskene alt mod, du har for al evighed bevaret Min dødsangst i din stille luft;</p>
<p>Getsemane, hvad har du at fortælle, som ikke allerede er blevet fortalt? du har i Hellighedens stilhed bevidnet forræderiet mod din Gud, du har været vidne til, hvad der skete Mig;</p>
<p>timen var kommet, Skrifterne skulle opfyldes;</p>
<p>datter, Jeg ved, at mange sjæle tror på Mig, som om Jeg ikke var andet end en myte; de tror, at Jeg kun eksisterede i fortiden; for mange er Jeg ikke andet end en forbipasserende skygge, der nu er svundet med tiden og udviklingen; meget få er klar over, at Jeg eksisterede i kødet på Jorden, og at Jeg også eksisterer nu iblandt jer;</p>
<p>Jeg Er Alt det, som var, som er, og som vil komme; Jeg kender deres angst, Jeg kender deres smerte, Jeg kender deres svagheder, <u>har Jeg ikke selv bevidnet alle disse svagheder i Getsemane</u>?</p>
<p>datter, da Kærligheden bad i Getsemane, blev tusinder af djævle rystede, bange dæmoner flygtede; timen var kommet; Kærligheden herliggjorde Kærligheden;</p>
<p>O Getsemane, den Forrådtes vidne, den Forladtes vidne, rejs dig så du kan vidne og bekræfte det, der skete; datter, Judas forrådte Mig, men hvor mange flere forråder Mig ikke stadigvæk; Jeg vidste med det samme, at hans kys ville forplante sig til mange i de kommende generationer; dette samme kys vil blive givet Mig atter og atter og forny Min sorg og sønderrive Mit Hjerte;</p>
<p>Vassula, kom, lad Mig blive trøstet, lad Mig hvile i dit hjerte;</p>
<p><em>(Næste dag;)</em></p>
<p>Vassula, vil du skrive?</p>
<p><em>Ja, Jesus, hvis det er det, Du ønsker.</em></p>
<p>elsk Mig, datter, i Mine pinsler i Getsemane; Jeg blev forrådt af en af Mine egne, en af Mine elskede, og i dag modtager Jeg stadig ydmygelser og bliver mindet om Min pine fra fortiden; Mit Hjerte svulmede og fyldtes med bitterhed;</p>
<p><em>(Her havde jeg besværligheder, og jeg manglede pludselig tillid til at fortsætte.)</em></p>
<p><em>Jesus?</em></p>
<p>Jeg er; </p>
<p>du lille, skriv; Min pines sved strømmede ud af Mig som store dråber blod;</p>
<p><em>(Pludselig kom jeg i tanker om den gang, da jeg næsten blev fristet af den onde ånd… og følte mig skamfuld.)</em></p>
<p>svaghed tiltrækker Mig, for så kan Jeg give dig Min Styrke, kom bring Mig din kærlighed, støt dig til Mig,</p>
<p><em>(Jeg støttede mig til Ham.)</em></p>
<p>Ja!</p>
<p><em>(Jesus var glad.)</em></p>
<p>her, spis fra Mig, fyld dit hjerte fra Mit Hjerte; elsk Mig, tænk på Mig, vær Min, udelukkende Min; tilbed Mig og Mig alene; Jeg kalder dig, for at du skal modtage Mig, ja, i den lille, hvide Hostie… kom og drik Mig; rens dig! Jeg elsker dig, og Jeg vil sørge for, at du modtager Mig, afvis Mig aldrig! ønsk Mig og Mig alene;</p>
<p>Jeg vil vente på dig ved Tabernaklet; du vil se Mig, som Jeg har lært dig, med din sjæls øjne;</p>
<p><em>Jesus, det er min fejl, at jeg har afbrudt Dig. Ønsker Du at fortsætte?</em></p>
<p>ja, det gør Jeg; hør Mig, jorden absorberede disse dråber, men i dag har denne jord, der er mere tør end nogen sinde før, brug for at blive vandet, den ønsker fred og tørster efter kærlighed;</p>
<p><em>(Pludselig standsede Jesus.)</em></p>
<p>bedrøv Mig ikke, men vil du bede med Mig igen? elsk Mig, Vassula; kom,</p>
<p>”O Fader,<br/>opfyld det, som skal opfyldes;<br/>må Dine ord gennemtrænge,<br/> velsigne og rense<br/>Dine børns hjerter;<br/>Fader, gør som Dit Hjerte ønsker,<br/>og ske Din vilje,<br/>amen;”</p>
<p>er du villig til at fortsætte med at arbejde for Mig?</p>
<p><em>Jeg vil fortsætte med at arbejde for Gud, hvis det er Hans vilje.</em></p>
<p>det er Min Vilje;</p>
<p><em>Så vil jeg fortsætte med at arbejde men glem ikke, hvor ringe mine evner er!</em></p>
<p>støt dig fuldstændigt til Mig, din Jesus; Jeg ved, hvor hjælpeløs du er; Jeg ville have blot et barn, der ville være fuldstændigt afhængigt af Mig;</p>
<p><em>Jesus?</em></p>
<p>Jeg er.</p>
<p><em>Er Dit Getsemane budskab færdigt?</em></p>
<p>nej; Jeg vil fortsætte; Mine børn skal genoplives og vises, at Jeg er iblandt dem; med Mit Budskab, som Jeg velsignede, vil de se Mig og føle Mig; mange vil vende tilbage til Mig, Jeg, som længes efter Mine elskede;</p>
<p><em>Jesus, hvordan kan jeg gøre noget?</em></p>
<p>Vassula; vil en fader ikke hjælpe sit barn over gaden, når det har brug for hans hjælp? sådan vil Jeg hjælpe dig til det sidste;</p>
<p><em>Jeg ved ikke, om jeg gør det rigtige, når jeg spreder Dit budskab. Gør jeg det forkerte?</em></p>
<p>nej, du giver Mit Brød, som Jeg gav Det til dig; Mit Brød skal gives frit!</p>
</section>

<section id="footnotes" class="footnotes footnotes-end-of-document" epub:type="footnotes">
<hr/>
<aside epub:type="footnote" role="doc-footnote" id="fn1">
    <p><a href="#fnref1" class="footnote-back" role="doc-backlink">1</a>Jeg havde glemt ovnen, som var tændt.</p>
</aside>
</section>
</body>
</html>