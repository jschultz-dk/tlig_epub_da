<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>30. juni 1987</title>
  <meta charset="utf-8"/>
  <link href="../Styles/tlig.css" rel="stylesheet" type="text/css"/>
</head>

<body epub:type="bodymatter">
<section id="30-juni-1987" class="level2">
<h2>30. juni 1987</h2>
<p class="subtitle">Jeg ønsker at minde dem om Mine Veje</p>
<p><em>(Dhaka) </em></p>
<p><em>(Jeg skyndte mig, fordi Jesus tilskyndede mig til at skrive.)</em></p>
<p>Jeg kaldte på dig!</p>
<p><em>(Jeg følte og så, at Jesus var lykkelig.)</em></p>
<p>ja, Jeg er, Jeg føler Mig lykkelig! kom, lad os arbejde, Jeg vil gentage Mine ønsker; Vassula, frygt ikke for at fremvise Mit Arbejde;</p>
<p><em>Herre, jeg minder mig selv om vor gode ven, Martha, den impulsive. Ligesom hende er jeg nu også utålmodig. Jeg ønsker, at tingene må ske <u>hurtigt</u>, i morgen, i dag, om muligt nu så at <u>alle</u> Dine ønsker må blive OPFYLDTE NU, at tornene må blive plukket ud og kastet bort, spyddet trukket ud af Dit hjerte nu, og alt hvad Du ønsker!</em></p>
<p>Vassula, forhast dig ikke;</p>
<p><em>(Jeg følte Hans hånd kærtegne mit hoved.)</em></p>
<p>hør Mine ønsker igen; Jeg ønsker at minde dem om Mine Veje, Jeg ønsker, at de holder op med at kaste giftpile mod hverandre; Vassula, var Jeg politiker?</p>
<p><em>(Jesus overraskede mig med dette spørgsmål. Der var en anden tone i Hans stemme.)</em></p>
<p><em>Nå, men denne gang er det noget, som selv jeg ved besked om. Du var ingen politiker…</em></p>
<p>præcis, Jeg var ikke politiker, Vassula; hvem siger du, Jeg var?</p>
<p><em>Du mener, da Du var her i kødet, Herre?</em></p>
<p>ja,</p>
<p><em>Guds elskede søn.</em></p>
<p>ja, der ser du, selv du vidste, at Jeg ikke var politiker; Vassula, lad Mig se;</p>
<p><em>(Jesus tænker i Sin sædvanlige stilling med den ene arm over maven og den anden arm med albuen på taljen og pegefingeren på kinden.)</em></p>
<p>har du på noget tidspunkt igennem hele Min vejledning følt det mindste spor af ondskab fra Min side?</p>
<p><em>Nej, ikke det mindste, Herre. Aldrig.</em></p>
<p>godt;</p>
<p><em>Hvad vil Du sige med dette, Herre?</em></p>
<p>hvordan har du følt dig, Vassula?</p>
<p><em>(Jesus ignorerede mit foregående spørgsmål.) Jeg har følt mig forkælet af Dig, elsket ekstremt meget, omfavnet, tilgivet.</em></p>
<p>fortsæt;</p>
<p><em>Jeg følte mig opløftet af Din kærlighed, fredfyldt, vidunderlig; jeg har aldrig følt mig lykkeligere, end når jeg var sammen med Dig og med Din kærlighed, der atter viste mig vejen, lærte mig KÆRLIGHED, hellighed, ydmyghed.</em></p>
<p>ja, der ser du Vassula, der er intet spor af politisk postyr; intet;</p>
<p><em>(Jesus lavede en bevægelse med Sin hånd for at vise eller tydeliggøre Sit “intet”.)</em></p>
<div class="block"><p>det er sådan, Jeg er; Jeg er lutter Kærlighed, og det er sådan, Jeg ønsker, at Mine sande, virkelig <u>sande</u> tilhængere skal være;</p>
<p>– hør Mig, Jeg er Kirken; glem <u>aldrig</u> dette; modtag Min Fred, Vassula;</p></div>
<p><em>Jeg elsker Dig til vanvid, og Du ved det nu, Jesus.</em></p>
<p>elskede, Mit Hjerte vil opsluge dig med sin Kærlighedsflamme; tillad Mig at bevare dig i Mit Hjerte;</p>
<p><em>(Jeg tænkte på visionen.)</em></p>
<p>de fem stråler kommer ud af Mine fem Sår;</p>
<p><em>Og lyset på en af strålerne?</em></p>
<p>Jeg ønsker at introducere lyset;</p>
<p><em>Ved Dine korsvejsstationer?</em></p>
<p>ja;</p>
<p><em>Derefter så jeg Dig.</em></p>
<p>ja, Jeg bar Min tornekrone, husker du?</p>
<p><em>Ja, det gør jeg. Men hvad var den sidste scene?</em></p>
<p>min salvelse;</p>
<p><em>Og hvorfor blev jeg skubbet, så jeg til sidst lå udstrakt på jorden?</em></p>
<p>udstrakt på jorden burde du have været;</p>
<p><em>Og bægeret, Herre?</em></p>
<p>det er for at rense jer selv og for at ære Min Hellige Eukaristi;</p>
<p><em>Tak, Herre.</em></p>
<p>Vassula, dybt i Mit Legeme sidder spyddets spids, der gennemborer Mit Hjerte, den er der altid; Jeg ønsker spyddet fjernet; herliggør Mit Legeme ved at oprette Fred, Enhed og Kærlighed;</p>
<p><em>Elskede Gud, det er alt sammen for utydeligt for mig. Jeg kender ikke betydningen af dine ord.</em></p>
<p>fjern de torne, der er trængt ind i Mit Hoved; Vassula, vil du gøre dette for Mig; Jeg vil altid være foran dig, helbred Mit Legeme, giv Det lindring; Mine Fem Sår er vidt åbne, se? elsk Mig, pryd Mig, udsmyk Mig, mind dem om de første Kristne, som elskede Mig mere end deres eget liv;</p>
<p><em>Herre, jeg kan ikke gøre mere end at fotokopiere Dit budskab og distribuere det!</em></p>
<p>du vil gøre meget mere end dette; glem aldrig hvem det er, der leder dig;</p>
<p><em>Ja, Herre. Jeg er afhængig af Dig.</em></p>
</section>
</body>
</html>