<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>2. februar 1987</title>
  <meta charset="utf-8"/>
  <link href="../Styles/tlig.css" rel="stylesheet" type="text/css"/>
</head>

<body epub:type="bodymatter">
<section id="2-februar-1987" class="level2">
<h2>2. februar 1987</h2>
<div class="block"><p class="subtitle">Min Fader skabte jer på grund af kærlighed<br/>Min Lov er Kærlighedens Lov</p>
<p>O datter, det eneste, Jeg beder jer alle om, er kærlighed; Min Fader skabte jer på grund af kærlighed; Han gav Sin eneste Søn på grund af kærlighed; Jeg led for jer og døde på Korset af kærlighed; Jeg frelste jer fra at dø på grund af kærlighed; så hvorfor, hvorfor er der nogle af jer, der hader Mig og forfølger Mig? hader I Mig på grund af de Love, Jeg har givet jer; forhindrer Jeg jer i at leve frit og gøre oprør? har I måske ikke hørt om Mig, fordi der ikke var nogen, som kunne undervise jer? er det derfor, I har udviklet jeres egne love, længes efter jordisk rigdom og jordiske glæder og følger jeres egne tilbøjeligheder?</p>
<p>Mine elskede børn, dette er begyndelsen til, at I hader Mig; det er, fordi I ikke kender Mig; så kom og mød Mig; Jeg er Kærlighed, tro på Mig; hvis I siger til Mig, at I ikke kender Mig, så siger <u>Jeg</u> til jer, at Jeg kendte jer, fra før I blev født, og Jeg har indviet jer; hvis I siger til Mig, at I hader Mig, så siger <u>Jeg</u> til jer, at Jeg elsker jer; hvis I har syndet, har Jeg tilgivet jer; hvis I har vanhelliget Mit Navn, har Jeg vist jer Min Barmhjertighed; hvis I har såret Mig, elsker Jeg jer fortsat og tilbyder jer at have del i Mit Rige i Himlen; på trods af jeres synder tilgiver Jeg jer fuldt ud;</p>
<p>Vassula, Jeg elsker dig, hvil dig, Jeg vil fortsætte med at diktere for dig senere;</p>
</div>
<p><em>(Senere:)</em></p>
<div class="block"><p>Jeg er her, det er Jeg, Jesus Kristus; lad Mig diktere Mine ord for dig, datter; hør Mig nu og opfat Mig;</p>
<p>frygter I Mig, fornægter I mig, fordi Mine øjne ser lige igennem jer og kan læse alt, hvad jeres sjæle har gjort? frygt Mig ikke, for Jeg har allerede tilgivet jer; Mit Blod blev udgydt for jeres frelse; </p>
<p>Jeg var på Jorden i kødet; Jeg levede iblandt syndere, helbredte de syge og opvakte de døde; Jeg har ikke forladt jer, for Jeg er stadig iblandt jer og helbreder jer; kom til Mig for at blive helbredt, Jeg vil løfte jeres sjæle til Mig; Jeg vil lære jer at elske Mig og at elske hinanden; hvis I er svage, vil Min Styrke holde jer oppe; hvis I er faret vild, vil Jeg være der og vise jer Vejen; Min Lov er <u>Kærlighedens Lov;</u> følg den, for når I følger den, vil Jeg åbne jeres Hjerter, så I bliver i stand til at modtage Mig; </p>
<p>Jeg vil inspirere jer, Jeg vil lære jer at elske, at tilgive, at blive hellige og leve helligt; så kom da, I elskede, kom og lær af Mig; Jeg er Kærlighed; Jeg er Fred; Jeg er Barmhjertighed; Jeg er Sagtmodig og Ydmyg; Jeg er Tilgivelse; Jeg elsker jer alle;</p>
</div>
</section>
</body>
</html>