<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>7. maj 1987</title>
  <meta charset="utf-8"/>
  <link href="../Styles/tlig.css" rel="stylesheet" type="text/css"/>
</head>

<body epub:type="bodymatter">
<section id="7-maj-1987" class="level2">
<h2>7. maj 1987</h2>
<p class="subtitle">Tornekronen<br/>Gerninger gjort med kærlighed</p>
<div class="block"><p>Jeg elsker dig, det er Jeg, din Ægtefælle, </p>
<p>Min blomst, Jeg vil rense dig; Jeg vil fortsætte med at mætte dig, genoplive dig med Mit Lys og ernære dig med Min Styrke; Vassula, Jeg vil ære dig ved at lade dig bære Min tornekrone;</p>
</div>
<p><em>Jesus, hvordan kan Du stole på mig?</em></p>
<p>Jeg elsker dig; ved at bære Min krone vil du forstå den hån, Jeg modtog, for snart vil man også håne dig; glem ikke, at Jeg vil lide lige så meget, som du vil lide, for Jeg er i dig og du i Mig; Jeg har forenet Mig med dig, vi er ét; kom nu, elskede, vi vil fortsætte Mine Gerninger; Jeg vil give dig tilstrækkelig Styrke indtil enden;</p>
<div class="block"><p><em>(I dette budskab, som jeg forstod senere, forbereder Jesus mig. Jeg vil blive hånet og leet ad. I det mindste er Han med mig, vi vil dele forhånelserne sammen. Når først jeg er kastet ud i verden for mit apostolat, vil forhånelsen og forfølgelserne begynde.)</em></p>
<p><em>Jesus, ved Du, at jeg ikke engang har nået at sige hundrede gange: “Jeg elsker Dig”, og Du har bedt mig om at sige det tusind gange!</em></p>
</div>
<div class="block"><p>Vassula, åh Vassula, ved du ikke, at hver gerning gjort med kærlighed siger til Mig “Jeg elsker Dig”; du viser Mig din kærlighed også på den måde;</p>
<p>hver ting, du gør i dit liv, gør det for Mig;</p>
<p>kom; forskøn dig! du skal blomstre! stråle! give duft! pryde Mig med kærlighedskranse; udskifte med hvert af dine blomsterblade en torn fra Min tornekrone; jo flere blade desto færre torne gennemborer Mig; Jeg elsker dig; elsk Mig; lær andre at elske Mig; vis dem Min appel;</p>
</div>
<p><em>Med Din hjælp viser jeg dem den. Jeg kan ikke gøre meget.</em></p>
<p>elsk Mig og hel Mine Sår; lad tårerne, du udgyder for Mig, blive en lindrende balsam for Mine Sår; Vassula, kranse laves ikke kun til begravelser – de bliver også lavet til brude; tillad Mig at sætte en krans på dig i August;</p>
</section>
</body>
</html>